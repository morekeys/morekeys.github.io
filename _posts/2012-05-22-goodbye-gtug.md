---
layout: post
title: Goodbye Gtug
sub-title: Welcome GDG
author: Davide
image: 
image-position: center
date: 2012-05-22
categories: blog
---
Il Milano Google Technology User Group (GTUG) cambia nome e diventa Google Developer Group (GDG) Milano.
Nei primi mesi di quest'anno il team Google Developer Relations ha lanciato una grande iniziativa di riordino ed organizzazione dei contenuti dedicati agli sviluppatori lanciando il sito [Google Developers](developers.google.com). Il team [Google Developers](http://code.google.com/team/) cerca infatti di incoraggiare la creazione di una forte comunità di sviluppatori che utilizzino la piattaforma dei prodotti Google per sviluppare nuove applicazioni. 

Google ha chiesto perciò alla comunità dei GTUG di partecipare a questa campagna di "rebranding" dei GTUGs in Google Developers Group (GDGs). La migrazione sta avvenendo gradualmente in tutto il mondo e sarà completata dall'annuncio ufficiale a fine giugno durante il Google I/O 2012.

Cosa cambierà? In realtà molto poco, per chi ci segue e ci conosce: la nostra filosofia e lo spirito dei nostri incontri non cambierà, e nemmeno la nostra indipendenza ed obiettività. Cambieranno invece il nome ed il logo, più vicini al brand Google dal quale speriamo di ottenere maggiore supporto e visibilità. Tutti i canali di comunicazione (mailing list, gruppi, pagina G+, twitter) verranno rinominati in maniera trasparente.

Grazie per la vostra pazienza e comprensione durante la transizione verso la nuova identità del gruppo :)