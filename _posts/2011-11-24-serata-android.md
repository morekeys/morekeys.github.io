---
layout: post
title: Serata Android
sub-title: Report del secondo incontro
author: Davide
image: 
image-position: center
date: 2011-11-24
categories: blog
---
Il secondo incontro del GTUG Milano si è tenuto presso gli uffici di **Dedo Risorse**, approfittando dell'ospitalità di Claudio Delaini.
Dopo il successo del kickoff meeting di poche settimane fa, l'idea è stata quella di organizzare un incontro verticale, incentrato sullo sviluppo Android. La risposta dei numerosi presenti, circa una trentina tra cui diversi volti nuovi, ha dimostrato la correttezza della scelta.

Durante la serata sono stati presentati due talk:

### NFC Programming in Android" di Ishan Fernando, Myti srl
L'intervento è stato breve ma approfondito, sicuramente servirà come spunto per approfondimenti immediati e per gettare le basi di un prossimo incontro in cui a questa interessante tecnologia verrà dato maggior spazio.

### Sopravvivere felice a 2 anni di sviluppo Android, di Alfredo Morresi
Una lunga e ricchissima raccolta di esperienze, consigli pratici ed esempi di cosa fare e cosa non fare per sviluppare applicazioni di una certa complessità e non cadere nelle trappole più comuni.

A fine serata ci siamo recati al Kapuziner Platz, nota ed apprezzata birreria bavarese dove abbiamo continuato la serata e socializzato accompagnati da birra, wurstel, crauti e pretzel. 

Una galleria di immagini è stata pubblicata sulla [pagina Google+](https://plus.google.com/photos/111537749545250109648/albums/5679698096240645825) del GDG Milano.

Grazie a tutti i partecipanti e alla prossima!
